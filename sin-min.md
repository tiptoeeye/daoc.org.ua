
[повернутись](./)

## Сінгун і Мінгун. Вдосконалення Серцевої Природи та Життєвої Сили.
(_переклад на українську від Олесі_)

![Duh](./Images/sin-min.png)

Всі методи і вправи в Даоської традиції можна розділити на два великі розділи: Сінгун і Мінгун. Поняття Сін (性) і Мін (命) є надзвичайно важливими категоріями в Даоській системі, і практикуючому адепту їх необхідно розуміти правильно та цілісно, аби він мав можливість заглибитися в таїнство і осягнути досконалість Великого Вчення.

Зазвичай для глибокого, повноцінного осмислення сутності категорій Сін і Мін потрібен значний період старанної практики, яка проходить під керівництвом Наставника. Це означає, що учень постійно отримує різні усні настанови, які дозволяють йому осягнути тонкощі Вчення, знищують сумніви, прояснюють «темні місця», позбавляють від невігластва та розсіюють затьмарення. Тільки так можливо засвоїти всі теоретичні, філософські та практичні нюанси Даоської традиції. Тому слід розуміти, що тільки живий Наставник може допомогти стати Вам на Шлях осягнення Істини, самому ж осягнути й засвоїти практичні методи і теорію Даоської внутрішньої алхімії не видається можливим.

Тут ми розглянемо лише загальні положення про те, що собою являють розділи Мінгун та Сінгун, щоб читачі змогли отримати про них базове розуміння.

### Мінгун (命 功) 
Термін Мінгун можна перекласти як «вдосконалення життя» або ж «вдосконалення життєвої сили». Це означає, що цей розділ складається з практик, які дозволяють оздоровити і зміцнити фізичне тіло (шкіру, м'язи, зв'язки, внутрішні органи і кістки), а також вдосконалюватися у виплавленні Переднебесної та Післянебесної енергії Цзін і Ці (Про те, що таке Переднебесна та Післянебесна Цзін і Ці читайте в статті [«Три Скарби»](./three-treasures.html)).

Робота з тілом, особливо на початковому рівні, відіграє дуже важливу роль, оскільки тіло є своєрідним «глечиком» для Ці і Шень (енергії та духу). Якщо  глечик буде міцним та цілим, то він зможе зберігати все, що є всередині, а також те, що в нього буде згодом вміщено. Щоб зробити «глечик» міцним, використовуються такі розділи Мінгун, як Дао Інь (мистецтво розтягування і розслаблення тіла + робота з енергією та свідомістю) і Туна (дихальні вправи). Ці розділи є дуже давніми, вони існують декілька тисяч років. Важливо підкреслити те, що упродовж цього періоду вони були доведені до досконалості, а також випробувані великою кількістю поколінь.

Регулярна і правильна практика Дао Інь і Туна дає змогу закласти хороший фундамент для подальшого просування. Зробити тіло гнучким і розслабленим, відрегулювати дихальну систему, накопичити внутрішню Ці і поліпшити її циркуляцію в енергетичних каналах. Досягнувши цього, можна сміливо переходити до методів внутрішньої алхімії (нейдань).

Внутрішня алхімія починається тоді, коли людина починає взаємодіяти з Першопочатковою енергією. Спочатку зусилля практикуючого спрямовані на виявлення всередині себе Першопочаткової енергії і вміння відрізняти її від звичайної Післянебесної Ці. Надалі людина вчиться вловлювати суть Першопочаткової енергії, її прояви, отримує можливість відновлювати Першопочаткову Ці, розуміє взаємозв'язок і взаємозалежність між Юань Цзін та Юань Ці і багато іншого.

Початкові методи Мінгун зараз передаються всім бажаючим, але більшу їх частину, найпотужніші за своїм впливом, можуть отримати лише ті, хто отримав Посвячення в Традицію. Одна з причин цього полягає в тому, що ряд методів Мінгун дуже високотехнологічні й дозволяють накопичити величезну кількість енергії в надзвичайно короткі терміни. Та коли при цьому серце і свідомість учня не очищені від затьмарень, то володіючи Силою, він може нанести велику шкоду собі або іншим, навіть не усвідомлюючи цього. Тому, значна кількість методів Мінгун входять до закритого розділу системи, і їх практика не рекомендується без належного засвоєння методів розділу Сінгун.

### Сінгун (性 功)

Термін Сінгун означає «Вдосконалення Серцевої Природи», і робота тут ведеться зі свідомістю та духом людини. До розділу Сінгун входять методи по пробудженню першопочаткового Духу (Юань Шень), вдосконаленню небесних Душ Хунь і приборканню/ трансформації земних Душ По.

Саме практики Сінгун дозволяють позбутися розумових «забруднень», затьмарень та невігластва, і найважливіше – дають змогу зрозуміти свою Першопочаткову Істинну Природу.

Тому можна сказати, що повна традиційна даоська практика обов'язково повинна включати в себе методи Сінгун та Мінгун. На жаль, в наш час багато систем базуються тільки на вивченні практик Мінгун. У стародавні часи навчання починалося саме з методів Сінгун.

Тут ми окреслимо деякі початкові практики Сінгун, що використовуються в Даоській Школі Чжень Дао. Вони формують початковий етап, який традиційно називається «виплавленням / очищенням себе» (煉 己 - лянь цзі). «Переплавлення/очищення себе» (煉 己) полягає, з одного боку в позбавленні від Післянебесного мирського і помилкового, що проявляється в прив’язаності та обумовленості почуттями, бажаннями та емоціями, а з іншого - пробудженні-накопиченні Переднебесного Істинного. Тому «переплавлення/очищення себе» є первинним методом в «закладанні фундаменту» і частково реалізується такими початковими методами Сінгун як: 
1. Усвідомленість. 
2. Культивація Де. 
3. Розчинення невігластва і Розсіювання сумнівів. 
4. Очищення розуму / свідомості / серця від забруднень. 
5. Лотосова практика. 

##### Висновок

Тут ми розглянули загальне розуміння базових методів Сінгун, які існують в Даоській Школі Чжень Дао. Слід також розуміти, що повноцінне навчання завжди відштовхується від індивідуальних особливостей, специфічних рис учня. Адже описати всі можливі підходи й тонкощі, навіть при великому бажанні, не видається можливим.

Великий Патріарх і Безсмертний Люй Дунбінь в одному зі своїх повчань сказав:

**_Удосконалення Мін (гун) без розвитку Сін (гун) може привести до непереборних внутрішніх перешкод, розвиток Сін без вдосконалення Мін може принести масу неприємностей (з фізичним тілом) та ускладнює шлях до досконалості._**

Кожен, хто серйозно практикує даоську традицію, повинен використовувати обидва методи, і саме цей підхід і називається принципом «одночасного подвійного культивування серцевої природи і життєвості» (性命 双修 - сін мін шуан сю).

Слід розуміти, що в традиційному підході в будь-якій вправі присутня робота як з Мін, так і з Сін, оскільки серцева природа і життєвість тісно взаємопов'язані і завжди впливають одне на одного. Зрештою, від того, наскільки ви зможете осягнути й реалізувати принцип «сін мін шуан сю», і залежить глибина вашого осягнення Дао.

[повернутись](./)
